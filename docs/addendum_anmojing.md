# 《按摩经》+ 24式手法

《按摩经》是我国现存较早的一本成人按摩推拿专著，成书于清·康熙三年（公元1664 年），在嘉庆丁丑年（公元 1817 年）后又有人进行了整理补充，作者未留下姓名。相关内容如下。

古人留下按摩经，一般手法人不明，人身经络有十二，三百六十五络通， 

周流一日零一夜，气滞血凝病即生。肿痛有余古来理，酸麻之间气血行， 

不用汤药来导引，按摩顺得手法平，手法深浅按住病，重按轻抬要少停。 

余今按摩已多载，酿作歌诀传後生，学者如能明此诀，疗病犹如火化冰， 

庸医多不明此理，莫把按摩术看轻。头痛左右太阳穴，风池风府一样攻， 

连捏带按十余次，须臾头上即觉轻。双目昏暗视不明，按觅睛明运目框。 

鼻塞无闻香与臭，通利鼻窍按迎香。耳聋浑沌不闻声，耳旁各穴均能听。 

口眼歪斜而不正，面部诸穴皆可用。肩臂痿痹不能举，肩禺按之效无疑。 

两肘挛痛动艰难，按罢曲池将肘牵。头面手足诸般症，合谷一按可收功。 

按定人迎有动脉，二七呼吸臂上通。锁骨窝内按缺盆，呼吸二七臂上行。 

云门肩头巨骨下，按定动脉在内生。此乃要摧肺中气，二十一度气要行。 

极泉腋窝心脉始，按定此穴心窍清。乳旁期门是肝脉，重按腹内亦有声。 

大包穴在乳筋内，此是脾经脉络通，斜按能调五脏气，心胸之病往下冲。 

两手齐拢胸膈骨，大指深按巨阙中，指下气动即是病，随手重切向下攻。 

上中下脘俱按到，呼吸二七把手松，两腿宛如火来烤，热气走到两脚中。 

左右有动石关穴，此是积聚在内横，一样按法往下送，淤气下降病觉轻。 

肓俞穴动肾气走，抬手热气散如风，一样按摩三五次，腹中轻快病无踪， 

是寒是火随气降，七疝原来是肾经。盘脐有块聚是气，按住犹如石块形， 

重按轻揉在指下，朝夕按摩要费功，按来按去气血散，脏腑调和病不生。 

脐下二指名气海，按之有动气脉横，丹田不通生百病，体衰身懈气力空。 

小腹不宜按摩法，曲骨动脉明气冲，一连按动数十次，小腹淤气往下行。 

阴股动脉通五里，伸手摩脉抓大筋，能调五脏阴阳气，疼痛难忍方为真。 

阴陵穴在麦辅骨，手指振动筋有声，正面按摩通到底，肚腹之中气自通。 

胸腹按摩手法尽，再从背後一程行，君若试探劳心记，胸腹疾病定扫清。 

平肩大筋真气聚，捏此开通气血行，脊骨旁边一寸五，此是太阳膀胱经， 

两条大筋伸手捏，上下抓著筋有声，内连五脏与六腑，风寒暑湿尽皆通。 

伸手抓到肾俞穴，按之大痛穴为真，此穴善治下寒病，腰痛之病立见功。 

若要不痛拿至痛，此乃仙术定非轻，肾旁左右名带脉，大筋揪起痛更憎， 

能降胁下阴阳气，六脉调和甚分明。胞肓脊骨第十九，去脊三寸在两旁， 

伸手连揉数十次，背气相通到腿上。承扶闭结用脚踩，此穴阴股绾中央， 

腿上酸麻气血降，患者不觉细参详。阳陵泉在膝外侧，振动小筋痛难当。

承山能治五脏病，伸手摸捏痛非常。踝上大筋著力起，疼痛难言不要忙， 

此穴能调周身气，寒火腹痛立消亡。按摩能调阴阳气，总使气血归位乡， 

运妙手功胜良药，著手成春变安康，救灾济世行方便，存仁施德寿延长。 

24式手法

丹鳳展翅 

命患者正坐。用右手從左邊掐患人水突穴，有動脈應手，按定覺腋下微痛，膊肘引痛，手指酸麻。將大指輕輕擡起，覺熱氣從胳膊手指出。又用左手從患人右邊掐水突穴動脈，按法與上同，令四肢脈氣發散，不至閉塞也。                            



黃蜂出洞 

令患人仰臥，以兩手大拇指按定雲門，有動脈應手，覺膊手沈緊麻木。將大指輕輕擡起，有氣從膊手出也。                             




雙龍投海 

以兩手從患者胸前同乳大筋抓起甚痛，覺胸中氣降脅下有聲，左右推之，使脾胃之氣下降是也。                        



催兵布陣 

用兩手將其脅下胸骨齊攏，催邪氣下降，使正氣相通，隨呼吸搖憾十二，輕輕擡起，再以手法摩病在何處，按之如將擒賊之狀，不令沖上焦是也。
                       


遍處尋賊 

夫人身之正氣，如天下之居民，搖而不動，自然經營也。邪氣（原文此處有壹個“和”字）如賊奪家劫舍，正邪焉得不鬥爭哉。正邪相間，經絡不和，豈能相安。以手法按之，亂動者，即邪氣也。重按輕擡慢慢去之，使邪氣散而正氣強也。                              





燒山火 

用右大拇指按動緊處，重重切之，隨呼吸二七數，慢慢擡起，覺兩腿麻木，是邪熱下降，隨經而發下兩腿，猶如火熱而行至兩足是也，如不到復按切。
                       


透心涼 

用手按膈下脈氣不和者，或左或右，隨氣重按輕擡，使邪熱氣行下直至腿足，豈復上攻心膈哉。經雲：脈氣和則臟氣平，心家自然清涼矣。

                       


平土放水 

胃家停食在右，停水在左。滯食者沈而不浮，按之覺痛，從石關穴以手法按摩，慢慢揉之，而消食水者，動而有聲。以上用手法揉之，慢慢而去。                            


風卷浮雲 

膈下停氣，中滿不食，胃脹而悶。以右手大指、次指按兩乳下，以左從膈下按揉無度，氣行腸鳴，至下脘有聲；右手小拇指按下脘穴，二七呼吸擡指，氣下腸鳴，濁氣下降，此雲散清風也。
                           

徹底澄清 

臍上有痞塊，硬而動急，腰府引痛。左手從左邊推按，用右手大指從動硬處按之，即腎俞穴疼痛，覺麻木發熱，再將手指輕輕擡起，兩氣從兩足下行，脊胯疏通。是按上發下之法也。                            



順水行舟 

肚臍壹旁有肓俞穴，此足少陰經脈。如內硬而浮動，是腎經有邪，邪沖脾瀉，谷不消化。外腎濕，陽萎，疝氣之道路也。用手大指按切腰腎，屢屢重切輕擡，發覺冷熱之氣頻頻下降於足湧泉穴，是水歸源。
                       

搖動山河 

人尾閭骨之旁有高骨，骨下有陷穴，是足太陽膀胱經脈所過。上下有閉塞凝滯，脊強，腰腿痛。治宜手指從骨下陷穴揉十余次，令血氣流通，左右相同。                            



踏破雙關 

必當令患者平伏，兩大腿根有橫紋，名曰承扶穴，斯為背部總絡腿處大經，此穴若閉，氣血不得流通。治從承扶穴以腳踏定，右腳踏左腿，左腳蹬右腿，踏穩不宜搖憾，覺腿足麻將腿輕輕擡起，有熱氣到足。此開關破壁之法也。

                       


金雞獨立 

人脘脘結塊，手拿不動。用足踏住病處，覺腳下有動是也，穩穩踏定，覺氣散腳足麻木，輕輕擡起，有余熱行至足底，此除邪扶正之法也。                             



足下生風 

病人有上盛下虛，頭目昏沈，胸膈痛楚，腹氣脹滿，疼痛不休，四肢沈重，腿膝酸麻，此氣血不能散也。宜手法從上按穴拿到小腹氣沖、歸來兩穴。前陰旁有動脈，此上下通行之要路也。閉結不通，余熱不能下降。令患者仰臥，用腳踏右氣沖穴稍斜，覺腿足沈重，將腳輕輕擡起，邪熱下行如風。再用腳踏左邊如前。所謂揚湯止沸不如釜底去薪，此之謂也。
                       


移山倒海 

臍下氣海穴，按之如石，此寒結氣凝，積而不散，令人身困肢弱，晝夜不安。用手法按、摩、揉、搌之引腰痛，外腎緊，按切無度，覺氣發散，有余熱擦四肢，痞塊消矣。
                       



二龍戲珠 

六腑氣閉，上下不能流通，不宜手法按摩，按之疼痛，不下反上壅，嘔逆痰涎不已。用手大指從大腿窩裏氣沖穴有動脈應手，重按輕擡無度，引氣下降，亦止沸去薪之法也。                       





開籠放鳥 

用兩手將肩頭大筋抓起大痛，此肩井穴也，真氣所聚。氣聚而不散，如籠罩閉門，令人心痛，手足拘緊，陣陣昏迷，不省人事。用手將肩頭大筋抓起，令患人痛楚，咳聲，使氣散血行，各歸本，豈有不平哉。                            



雙蛇吐信 

用雙手大指撚肩端骨橫筋，撚之大痛，是真穴也，此通手太陽小腸經絡。按到兩肩麻木直到手指，輕輕擡起，有熱氣發散，邪熱下行。此通經散氣，五臟不克傷，使正氣強盛之道也。
                       


左右開弓 

令患人正坐，用左手將肩頭骨搬住，以右手將右邊寸許大筋用大指、食指抓起，如開弓之狀，放手有聲;又以右手搬肩如前法。此背部關氣之處，令正氣扶而邪氣散，此撥雲散霧之法也。                            



飛結積氣 

脊腋後有筋通腎俞穴，令患人正坐取之，用手抓起有聲，順筋揪十數把，患者痛楚，使臟氣流行，各歸經絡。閉塞凝滯，暴疾不省人事，心胸氣閉，腹痛難言，感冒傷風，脊強背痛皆可。
                       

推倒泰山 

病人小腹疼痛，連及外腎玉莖，此陽與陰交媾，百脈絞亂，不使歸元，急飲水者立死，因感風邪受害，名曰下寒。令患人直坐，從腰腎俞穴重推之大痛，是真穴也。重按輕擡，如是數次，覺少腹氣散而熱，腿麻而冷，再以手按摩病所而愈。此病性命相關也。                           



拔樹尋根 

人病腰、膝、腿、足痛甚，上下走不停，乍寒乍熱，陣陣昏迷，善於悲怒。如脈癥（豚疝）相，發作無時，直中臟腑，其行走腎經根結任脈。於胃旁有動脈壹條，直貫腿足痛、麻木。將手重按輕擡，拿下有熱氣下降。此病為惡疾，緩緩而愈，此為尋根之手法也。
                       


腳踏火輪 

人病兩肩沈緊，手指疼痛不能拿物，此皆痰氣，風寒所致，用腳法蹬散。令患人仰臥，將背伸開，從臂根天府穴用腳蹬住，穩定不可搖憾，覺手臂麻木，手似出冷氣，輕輕將腳擡起，臂似火熱，血氣散矣。
      
​
